# -*- mode: mandoku-view; -*-
#+TITLE: 克齋集
#+DATE: 2015-08-25 00:03:10.715567
#+PROPERTY: ID KR4d0296
#+PROPERTY: BASEEDITION WYG    
#+PROPERTY: JUAN 卷十七
<pb:KR4d0296_WYG_017-1a>¶
欽定四庫全書¶
　克齋集巻十七　　　　　宋　陳文蔚　撰¶
　　送葉味道赴南宫¶
聖世宗儒重設科名公碩德總搜羅近年底事摧頺甚¶
士氣都緣斵喪多憂世情詞常懇惻喜君事業久研磨¶
不才但有山林興洗耳專聽奏凱歌¶
　　呈倉使覔官書¶
嵗月蹉跎髪已絲埋頭自笑有書癡故人儻解憐清好¶
<pb:KR4d0296_WYG_017-1b>¶
歸去山房補缺遺¶
　　池陽地寒梅開甚晚上元後始見踈花一夕春雪¶
　　　曉起觀梅為梅解嘲¶
千林一夜散瓊瑰莫誚亭前春後梅未入紛紛紅紫隊¶
不妨曽是雪中開¶
　　倉使亦為梅着句適與予意相合和其韻¶
六花如覺厭春遲桃未敷紅柳未垂只有紅梅太孤寂¶
裁氷綴玉助清奇¶
<pb:KR4d0296_WYG_017-2a>¶
　　别倉使二首¶
千里江頭訪故人事雖論舊道彌新懸知一味憂勤意¶
要活九州窮困民秋月洞明波底影祥風潜有雪中春¶
荒山僻嶠雲深處無惜遄驅六轡均¶
　　其二¶
服膺師訓毅名齋觀省無妨動與偕只向此中窺所守¶
已知平日謹諸懷器充宏博乾坤大理析精㣲律吕諧¶
吾道古今窮不盡一尊深夜講朋儕¶
<pb:KR4d0296_WYG_017-2b>¶
　　歸途喜晴¶
來時風雪亂紛紛歸日川原處處春因識發生真意思¶
雨餘花柳更精神¶
　　追賦齊山¶
興動齊山杖屨飛可人遲日嫩晴暉一堤烟柳連秋浦¶
萬里江山入翠㣲泉石怪奇難盡究古今題品待㩦歸¶
春來歌酒雖無禁不與紅塵染是非¶
　　追賦臺治諸景有懷倉使¶
<pb:KR4d0296_WYG_017-3a>¶
日日花光展翠遊芙蓉高樹壓城頭招邀風月新添竹¶
管領湖山數上樓欲伴清琴庭舞鶴不驚使節浦眠鷗¶
花開紅藕薰風細恨不同撑柳外舟(花光展翠皆亭名/城隅有九芙蓉正)¶
(面九華湖山/樓面秋浦)¶
　　追賦西廟廣覺寺¶
精藍同占一青山遊子紛紛春自閒要福乞靈從爾輩¶
獨㩦笻杖欵松間¶
　　晨興¶
<pb:KR4d0296_WYG_017-3b>¶
書窓欲曙夢初還起坐披衣百慮間誰識斯時㑹心處¶
静聼鳥語樂相闗¶
　　送趙國呈赴金壇(乃兄忠州舊/為金壇簿)¶
未成花柳種成堤早有先聲到浙西待得已書馴雉績¶
不妨聊訪舊鸞棲堂前風入琴三弄江上春歸雨一犂¶
莫道催科能様急也分一念到羣黎¶
　　與周希顔遊靈泉歸途偶作¶
花日遲遲暖似烘杖藜飛舞趂東風野橋傍水柳先緑¶
<pb:KR4d0296_WYG_017-4a>¶
山寺留春桃正紅信步哦詩忘日晚因言契理覺春融¶
莆田逺在千山外長使靈泉信息通(希顔将有/莆中之遊)¶
　　和昌甫見寄韻¶
每日相親一巻書席門猶是昔年如似公長者今時少¶
花外何時見小車(昌甫屢/未見訪)¶
　　清明上冡見杜鵑花¶
春來未聽杜鵑啼但見青山花滿枝俗禮不違聊上冡¶
他鄉寒食嘆年時¶
<pb:KR4d0296_WYG_017-4b>¶
　　希顔見寄二絶和韻¶
海棠帶雨淺深紅共憇閒亭拂面風識得春光隨處樂¶
鬢絲誰管已成翁¶
　　其二¶
乳燕將雛看學飛絶勝對客麈頻揮綠陰翠幄閒中好¶
誰道春隨紅紫歸¶
　　周公美載酒見過以長句見謝意¶
門前題鳯風何薄雪夜回舟意未真誰似松溪弄明月¶
<pb:KR4d0296_WYG_017-5a>¶
興來載酒訪幽人扣舷牛渚盟當踐落帽龍山約又新¶
况有梅花涼玉雪暑窓容我日為隣(頃嵗公美約造小/舟泛溪徃來竟未)¶
(酬此願是夕又約重陽游靈泉為登高之㑹公/美家梅花秋來爛開䝉折贈數枝故詩中及之)¶
　　中秋後一夕正望浮橋觀月¶
省賦山間明月章好風吹我上河梁氷輪不帶一分缺¶
玉鑑無如今夕光正自凭欄觀水静不妨倚杖看人忙¶
有誰㑹得遲歸意籟息天高午夜涼¶
　　重九後一日同公美遊靈泉公美舉示蓮塘納涼¶
<pb:KR4d0296_WYG_017-5b>¶
　　　之句後公美和予浮橋觀月之韻紀靈泉之遊¶
　　　予以老人不快不暇即賦老人既安用渠納涼¶
　　　韻為謝¶
寺訪靈泉山路長賦詩因得話蓮塘林間度竹風無暑¶
澗裏流花水帶香静勝㩦笻終日欵閑來坐石滿襟涼¶
紀遊未暇牽人事題品輸君第一章¶
　　昌甫寄徐崇甫書并崇甫寄渠詩及渠兄弟和章¶
　　　因次其韻呈昌甫¶
<pb:KR4d0296_WYG_017-6a>¶
念作章泉去川流日夜東一身長是客雙鬢已成翁霽¶
想濓溪月和思柳下風平安毅齋信多謝為流通¶
　　十月九日同公美踐上林之約回途紀實¶
景入小春方嫩寒緩行不覺烏間闗倚空叠嶂何崷崒¶
帶石清溪屢遶環政擬徘徊檀木嶺且先㸃檢上林山¶
杖藜未作忙歸計又喜臨清得釣灣¶
　　壬午三月廿三日偕諸生㩦酒過公美家公美宅¶
　　　前山花爛開極可愛為賦一絶¶
<pb:KR4d0296_WYG_017-6b>¶
青春深處毎徘徊為愛花城錦繡堆誰似君家奇絶處¶
坐迎春色入門來¶
　　公美約同遊龍安寺僧畱小飲歸途一絶¶
幾年無便到招提沙路徐行趂碧溪花竹禪房成小欵¶
笑談不覺到斜西¶
　　十一日同諸友登南臺二絶¶
萬里秋風約我曹俯觀闤闠總塵勞躋攀不藉登山屐¶
身世從知本自高¶
<pb:KR4d0296_WYG_017-7a>¶
　　其二¶
脚底雲山叠叠低面前一帶繞清溪秋光總可供吟筆¶
寫作登髙第一題¶
　　登山却立俯視一村風物殊可人意二絶¶
桑柘隂中日日行只聞犬吠與鷄鳴此時身在煙雲上¶
眼界不知如許明¶
　　其二¶
竹樹誰家跨小橋清溪一帶抱山腰不須更倩王摩詰¶
<pb:KR4d0296_WYG_017-7b>¶
水墨平鋪百尺綃¶
　　重陽侍老人飲¶
九十慈親鬢髪皤今年菊早去年花一尊細説重陽事¶
似此清懽有幾家¶
　　節後赴傅巖叟之招望日同遊栖隱菴華嚴寺呈¶
　　　巖叟及同游者¶
乗興聯翩渡小溪輕車不怕日斜西擬來古寺觀新扁¶
且向山齋讀舊題茆屋起烟歸路暝秋雲閣雨暮天低¶
<pb:KR4d0296_WYG_017-8a>¶
人生適意惟行樂不較毫芒寵辱齊(華嚴寺有巖叟新/篆山齋舊題乃文)¶
(蔚和巖叟詞尚留/壁間屈指十年矣)¶
　　巖叟用前韻相留踐雲巖之約和韻以謝¶
屢陪軒騎過横溪(横溪往/雲巖路)毎想雲巖望眼西酬約再尋¶
山下路賦詩畱與石間題吟風弄月計為上競利争名¶
着總低明日杖藜歸故隱人生離合信難齊¶
　　贈說相道人¶
我生本是山澤癯只愛竹林癡讀書道人相遇說心相¶
<pb:KR4d0296_WYG_017-8b>¶
我亦無心更問渠¶
　　齋前梅開¶
毎嵗衝寒出探梅如今花向屋簷開玉顔相見無朝晚¶
遶樹須拚日百回¶
　　癸未二月廿五日訪周道人西菴戯題¶
道人邀我飯胡麻半日清閒得逺家多少欲來無路問¶
空於洞口覔桃花¶
　　清明前二日同周公美黄子京郊行和子京韻¶
<pb:KR4d0296_WYG_017-9a>¶
武夷雲㑹總儒衣今似晨星漸覺稀晚節喜君同臭味¶
不嫌枯淡肯來歸¶
　　其二¶
尋春杖屨偶乗閒多謝詩嚢肯破慳坐石有言盟白石¶
愛山隨意買青山¶
　　其三¶
大道公行居廣居敢將仁義作蘧廬直須至理超然㑹¶
不在陳編細字書(子京多愛抄録/末章故及之)¶
<pb:KR4d0296_WYG_017-9b>¶
　　後一日因展省歸途口占¶
千丈摳衣記武夷家山今日屢攀躋春風拍拍滿懷處¶
况是花開更鳥啼(先生荅陳同父書謂武夷/春月花開鳥啼亦自不惡)¶
　　其二¶
春光休道屬誰家造化平鋪無等差不問世間凡草木¶
得春隨意總皆花¶
　　寄題黄子京貧樂齋¶
羞逐紛紛世所趨東溪風月未嘗孤閉門蒿籊從渠長¶
<pb:KR4d0296_WYG_017-10a>¶
堆案簡編聊自娯機括要須明活法簞瓢非但守枯株¶
不觀㸃也風雩意灑落胷中一累無¶
　　又謝子京惠贄見¶
少日深期造孔門于今老矣嘆無聞自憐大業乖傳授¶
賴有遺編可討論君贈名章多過譽我慚衰朽不勝文¶
誓言願畢餘生力細與窮源探本根(進退/韻)¶
　　集著尚書偶成¶
水飲已忘三月味嚢空真乏一錢儲屢空本是吾家事¶
<pb:KR4d0296_WYG_017-10b>¶
贏得閒身且著書¶
　　灌圃¶
少日嘗嗤稼圃非近來閒聽老農知世間機械從來耻¶
不憚晨昏抱甕疲¶
　　賦決明¶
毎薦盤飱自覺清嘗於雨後擷其英未言服餌收奇效¶
翠葉黄花眼早明¶
　　永豐祝子益和予詩見寄許見訪以長句謝之且¶
<pb:KR4d0296_WYG_017-11a>¶
　　　堅其約¶
反闗甘與世情暌緑遍閒庭草欲齊何處客來談列岫¶
有人雪踏自東溪坐低流俗幾千輩已見新詩第一題¶
他日竹林如肯過聖門相與探端倪(列岫子益燕坐之/齋東溪子京所居)¶
(也/)¶
　　寄題列岫¶
面面青山不記名想知宜雨亦宜晴去來自在雲千叠¶
高下無多屋數楹晨誦晝絃俱樂事春光秋月總詩情¶
<pb:KR4d0296_WYG_017-11b>¶
箇中真樂誰能識不問人間枯與榮¶
　　葉茂卿寄詩巻賦此以謝之¶
正念交情舊忽來詩巻新既能賖酒飲寧作賣書貧計¶
想尋窓下間須過澗濱為言田舎樂花鳥亦情真(賖酒/賣書)¶
(用渠詩/巻中話)¶
　　送趙國宜之官武林¶
自從栖隱入山深間濶真同金玉音已謂清光依日月¶
不知幽趣尚園林暫違陶徑菊松面喜動蘇堤梅柳心¶
<pb:KR4d0296_WYG_017-12a>¶
聞道專留薦賢牘知音當在伯牙琴¶
　　送趙惠卿赴玉沙法曹¶
不辭艱險渉江湖素志惟期欲展舒平允外應無别法¶
坦夷中自有亨衢雖云天遠雁行近未至風高魚素踈¶
見説民淳須事簡不妨宦學進工夫¶
　　昌甫前詩見簡方和去未逹間再於巖叟處見後¶
　　　詩和韻以謝¶
章泉相去毎相思多謝交情不見遺繾綣方賡前日句¶
<pb:KR4d0296_WYG_017-12b>¶
聮翩又讀後來詩梅方迎臘多投好菊已凌霜不入時¶
大抵世情皆若此吾儕真結嵗寒知(趙詩首/及梅菊)¶
　　一夕夢中得絶句覺時惟記後二句㝡真因潤色¶
　　　足成之¶
嵗月苦為身口累風霜無奈鬢毛侵(夢中彷/彿如此)中間一事¶
却奇特存得當時一片心¶
　　甲申正月答昌甫見寄韻代書¶
負米嘗漂迹闗心為倚門盡歡惟啜菽奉㫖屢空尊温¶
<pb:KR4d0296_WYG_017-13a>¶
劑勞分給新詩且記存開緘細吟諷小立近黄昏(昌甫/寄鍾)¶
(乳問勞老人/之意甚厚)¶
　　周公美嘗年有紅梅之約今花時雨雪公美以詩¶
　　　遣花酒和韻以謝¶
紅梅高賞趂春晴不記年華幾甲庚花酒一時雙遣至¶
却愁不似對梅清¶
　　清明資福僧遣詩賦此以答之¶
清明恰值雨晴時賸喜隣僧福有詩十里懶尋沽酒斾¶
<pb:KR4d0296_WYG_017-13b>¶
一編深下讀書帷放懷是處青春好無事於中白日遲¶
况是精藍去家近興來何惜瘦藤支¶
　　和公美一絶¶
欺人一任雪堆頭豈復長懷身外愁渉世自知今已慣¶
風波應不覆虚舟¶
　　四月二日往檀林登車遇雨度鵞湖嶺漸覺開霽¶
　　　一路晴快野花滿山賦二絶¶
出門正爾值淋漓決䇿登車不自疑一路新晴天借與¶
<pb:KR4d0296_WYG_017-14a>¶
花香鳥語却撩詩¶
　　其二¶
塊坐蕭齋廢短笻一春長在雨聲中野花留得春光在¶
無數青山玉雪叢¶
　　問塵清坐久之歸途偶得絶句¶
問塵清坐興悠哉小立朱橋未忍回好景吟情忽相契¶
小溪流出柳隂來¶
　　崧嶺石泉¶
<pb:KR4d0296_WYG_017-14b>¶
高城石井下成池對自初分混沌時雖小古今無涸溢¶
却憐江海有盈虧¶
　　家園偶聞野花香¶
杖藜曽是為春忙紫陌青山到處芳不謂竹林栖隱地¶
好風時逓野花香¶
　　六月十二日喜雨¶
麟經書雨意何如可喜非常故可書膏澤未觀南畆遍¶
嫩涼且覺北窓虚採詩好入豐年頌把酒聊娯化日舒¶
<pb:KR4d0296_WYG_017-15a>¶
懷抱一時寬畎畆微痾勿藥頓消除(時臟腑/作楚)¶
　　賤生諸友有祝頌語以五十六字謝之¶
庸庸不作世間奇空負生成造化機嵗月漫驚多髪積¶
功程殊未進毫微不貪腰下懸金印且自尊前戱綵衣¶
多謝諸君借輝潤一朝盈篋盡珠璣¶
　　縱步過資福寺僧畱飲出示净度文三教一理論¶
　　　戯書時寺門桂花爛開¶
一編净度出𤣥文因憇書窓醉酒尊儒釋未須談一二¶
<pb:KR4d0296_WYG_017-15b>¶
且於花下立黄昏¶
　　九月十八日自雙溪還寺車中偶得¶
太初元有此山川徃古來今幾許年合是地靈神降嶽¶
為生人傑柱驚天遺民但抱羲農朴正學誰知孔孟傳¶
要識碧溪流不斷後人須看石崖䥴¶
　　隱將峽口占二絶¶
小似武夷深更幽地盤九曲一溪流誅茒結屋雖成左¶
贏得青山自在遊¶
<pb:KR4d0296_WYG_017-16a>¶
　　其二¶
四顧青山數畆餘豈無閑地可耕鋤有人肯辦入山苦¶
滿谷桑麻繞舎𬞞¶
　　謝昌甫以詩惠藥牋¶
藥裹屢䝉扶病親一番書至一情真人言莫急晨昏奉¶
我嘆尚為萍梗身栖隠重曽定要約章泉一見話悲辛¶
呉牋况拜慇懃賜且續新詩為縷陳¶
　　和張元德寄昌甫末章見及之韻¶
<pb:KR4d0296_WYG_017-16b>¶
江南目㫁短長亭㑹面無繇見德星所及交情無皂白¶
且欣師訓炳丹青君將偃室春鳴瑟我但萊衣日過庭¶
多謝新詩相勉進敢忘圭復識中扄¶
　　用前韻寄昌甫¶
幾欲來觀魚計亭(昌甫家/亭名)未酬此約已星星自從蕭寺¶
一回别不記春山幾度青尚友古人長閉户喜聞新命¶
忽揚庭興來㑹作扁舟去剥啄應勞為啟扄¶
　　和周公美韻¶
<pb:KR4d0296_WYG_017-17a>¶
風光報答可無詩漸喜春風熟燕泥客至甚思留竹隠¶
書來無奈趣巖栖(謂巖/叟也)幸同故國雲雖暮朗誦新吟日¶
未西自愧續貂才不敏徘徊月已在榱題¶
　　趙忠州雨中賞海棠¶
問春何事苦晴慳春意惜花留嫩寒共到花前細商畧¶
精神最好雨中看¶
　　賦蕭爽薝蔔戯巖叟¶
且喜花時雨不妨凭闌閒與細平章一池交映月添白¶
<pb:KR4d0296_WYG_017-17b>¶
六出同妍雪遜香素有書癡縁病懶不知詩興為渠忙¶
道人雅好惟清供却恐花神索酒觴¶
　　月夜觀花¶
底事更深睡不成惜花愛月兩闗情黒甜一枕雖云美¶
未省人間有此清¶
　　巖叟約觀栖隠薝蔔雨阻和前韻送酒再用韻答¶
　　　之¶
暫輟書程業未妨倚欄高誦杜陵章不知雨意將詩意¶
<pb:KR4d0296_WYG_017-18a>¶
但覺花香帶酒香散破苦嫌饑雀下争喧閒看蜜蜂忙¶
也知栖隠如蕭爽恨不花前共舉觴¶
　　六月十七夜待月¶
凝佇虚亭未惬心清光隠隠隔踈林欲觀玉鑑呈全體¶
獨倚朱欄到夜深¶
　　黄子京見訪值予未還留詩和韻以謝¶
自從别去竹林居暇日尋詩毎念渠疾讀新編慰牢落¶
清風習習滿襟裾¶
<pb:KR4d0296_WYG_017-18b>¶
　　其二¶
此去圑溪百里餘不須蹤跡嘆差殊平鋪此理元無間¶
曽驗工程進也無¶
　　子京又以長篇告别值予欲出一絶謝之¶
二年不作上方游一日重尋舊話頭却恨嬋娟成兩處¶
清尊無分共中秋¶
　¶
　克齋集卷十七¶
